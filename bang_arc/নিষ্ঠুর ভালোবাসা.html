<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>নিষ্ঠুর ভালোবাসা</title>
    <link rel="stylesheet" href="back1.css">
</head>
<body>
   
        <h1>নিষ্ঠুর ভালোবাসা</h1>
        <h2>-ক্যাডেট তাজওয়ার (৩০৯০)</h2>
 <div class="story">
        <p>
            পশ্চিম আকাশে লালিমা বেশ গাঢ় হয়ে এসেছে। খুব শিগগিরই মিশে যাবে। ঘড়ির কাটা ৫ এর ঘরে। কিন্তু তবুও রাত খুবই সন্নিকটে মনে হচ্ছে। সারাদিনের ব্যস্ততার শেষে বিকালটা উপভোগ করছি ।হুট করেই বাড়ির কথা মনে হলো। গতকাল বাড়ি থেকে আসা একটা চিঠিতে চোখ পরলো প্রেরক- মামুন, আমার ছোট ভাই। তার চিঠিতে চোখ দিতেই অজ্ঞাত এক কারণে বুকের ভেতরটা নাড়া দিয়ে উঠলো। ‘’জানিস ভাইয়া, বাবা না তোকে দেখতে চেয়েছে।‘’ ছোট একটা কথা, কিন্তু আমার হৃদয়ে রক্তক্ষরণ ঘটানোর জন্য যথেষ্ট। মানুষটা তো কখনো জানতেও চায়নি কেমন আছি আমি। এই মানুষটাই কি না আমাকে দেখতে চেয়েছেন। শেষবার যখন বাবার সাথে দেখা হয়, বেশ কিছুদিন আগের কথা, বোধ করি ৫ কি ৬ মাস হবে। যদিও এর মধ্যে দু একবার চিঠিতে কথা হয়েছিলো। এবারের ব্যাপারটা হয়তো একটু ভিন্ন। অতি জরুরী কোনো কাজ ছাড়া তো ডাকার কথা না। হাজারো প্রশ্ন মনে নিয়েই রওনা দিলাম। গন্তব্য- সুদূর কুমিল্লা। বাসে এক অসুস্থ বৃদ্ধকে দেখে বাবার কথা মাথায় আসলো। আচ্ছা, বাবা অসুস্থ নয় তো? হুট করে মনের ক্যানভাসে ভেসে উঠলো সেদিনকার এক ভয়ানক রাতের স্মৃতি। আজ থেকে চার বছর আগের কথা। ২৭ জানুয়ারী, ২০০৮। চাকরির প্রথম বেতন যখন হাতে পেলাম, চোখ মুখে তখন আনন্দের ছাপ। প্রথম বেতনের টাকা দিয়ে মায়ের জন্য একটা গলার হার কিনেছিলাম। আর এক মুহূর্তও দেরী করলাম না। বাড়িতে পৌঁছাতে প্রায় ৫ ঘন্টা। জীবনের দীর্ঘতম সময়। বাড়িতে ঢুকতেই অশ্রুসিক্ত মামুন এসে জড়িয়ে ধরলো। কিছু বুঝে উঠার আগেই দেখলাম মায়ের শীতল নিথর দেহ উঠানের মাঝখানে রাখা। সকলেই কান্নায় ভেঙ্গে পড়েছে। আমি তখন নিজেকে সামলাতে হিমশিম খাচ্ছি। এই দিনেও একটা মানুষ কাঁদে নি। আমার বাবা, প্রভুত জমির মালিক ও একজিন সফল ব্যবসায়ী। অনেকক্ষণ পর একটি শুকনো রুমাল চোখে স্পর্শ করলেন। হয়তো দু এক ফোটা অশ্রুজলে ভিজেছিলো রুমালটি। শেষ, এটুকুই। শুধুমাত্র এতটুকুই ছিলো আমার কঠোর পিতার শোক।  <br><br>
            বাসে উঠার পর থেকেই নানা ঘটনা মনে হচ্ছিল। একবার বাবা আমাকে পুকুরের ঘাটে ডেকে পাঠালেন। আমাকে সাঁতার শেখাবেন। বাবার হাত ধরে কোনো রকম সাঁতার কেটে পুকুরের মাঝ পর্যন্ত গেলাম। হঠাৎ করে হাত টা সরিয়ে নিলেন তিনি। সাঁতার তো দুরের কথা, আমি তো ভাসতেই জানি না। এদিকে বাবা পুকুরের কিনারায় চলে গেছেন। একবার পিছনেও তাকান নি। বয়স আমার তখন ৪ কি ৫ হবে। অনেকক্ষণ পানিতে লাফালাফি আর চিৎকার চেচামেচির পর এক চাচা এসে উদ্ধার করলেন আমাকে। সেদিন দাদাভাই বাবার সাথে অনেক রাগ দেখিয়েছিলেন। একটা ছোট্ট বাচ্চাকে মাঝ পুকুরে ছেড়ে আসে কোন আক্কেলে। বাবার কাজ-কর্ম আমি আজও বুঝি না, কি যে ভাবেন এই ব্যক্তি। সত্যিই রহস্যময় ও দুর্বোধ্য। 
            বাস তখন কুমিল্লার কাছাকাছি। খুব দ্রুত ছুটে চলছে। একটা উত্তেজনা কাজ করছে মনের মধ্যে। কি বা বলবেন আমাকে? আমি তো কখনোই তার প্রিয় ছেলে ছিলাম  না। বাবার ইচ্ছে ছিলো ছেলে বিসিএস ক্যাডার হবে।তা না হয়ে আমি কিনা শিক্ষকতার চাকরি বেছে নিয়েছি। ভার্সিটির শিক্ষক। চাকরিটা যে কষ্টের, তা কারো অজানা নয় তবে আমার নিকট তা অতি সম্মানের। এই নিয়ে তিনি আমাকে বেশ অপমান করেছিলেন বটে। ‘’কুমিল্লা থেকে ঢাকা গিয়ে আমার ছেলে এখন মাস্টারি করে।‘’ তার কথাটি এখনো আমার কানে বাজে। 
            কোনো কিছুতেই কখনো তার প্রত্যাশা মিটাতে পারিনি। মামুন এদিকে বাবার যোগ্য পুত্র। বাবার ব্যবসা বাণিজ্য মামুন ই দেখাশুনা করে। বাবার খুব আদরের ও।  <br><br> 
            রাত ১০ টায় বাড়ির গেটে পৌঁছে বাইরে বেশ ভীড় দেখতে পেলাম। ঘরে ঢুকতেই দেখি কেউ কাঁদছে, কেউ তসবী জপছে, কেউ বা কুরআন তিলাওয়াত করছে। পরিস্থিতির আকস্মিকতা কাটিয়ে উঠতে না উঠতেই মামুন এসে জড়িয়ে ধরে কান্না শুরু করলো। মিনিট খানেক পর শুকনো মুখে ডাক্তার বেরিয়ে আসলেন। বুঝতে আর বাকি রইলো না কিছু। তৎক্ষণাৎ বাবার রুমে ঢুকলাম। সবার চোখের সেই কঠোর মানুষটাও আজ ক্লান্ত, অসহায়। শুকনো দেহটা পরে আছে বিছানায়। শক্তিশালী সেই মানুষটা আজ নড়তেও পারছেনা। বিছানায় কম্বলে মুড়িয়ে মুমূর্ষ অবস্থায় মৃত্যুর প্রহর গুনছে। কোনোরকম চোখ দুটো খুলে ইশারায় আমাকে কাছে ডাকলেন। সারাজীবন যে আমাকে দূরে সরিয়ে রেখেছেন, আজ আমাকে ডাকতে ভীষণ কষ্টে তার হাতটা বেডসাইড টেবিলের উপর রাখলেন।ইঙ্গিতে মামুনকে ঘর থেকে বেড়িয়ে যাওয়ার সময় দিয়ে আমাকে ডেকে বললেন ,’’উনিশ……তিন......ছিয়াশি। লকার খোল।’’ এই বলে চোখ বুজে এই দুনিয়ার অকাল মায়া ত্যাগ করলেন। তখনো আমার তেমন  খারাপ লাগেনি। বেড সাইড টেবিলের ভিতরে একটা কম্বিনেশন লকার ছিলো। বাবাকে একবার জিজ্ঞেস করলে বাবা বলেছিলেন তার জীবনের সবথেকে আনন্দের দিন ১৯/০৩/৮৬, আমার জন্মদিন। দিনটা যে বাবার সবথেকে আনন্দের দিন তা ভেবে অবাক হচ্ছি। লকার খুলে আমার নামে একটা চিঠি পেলাম।  <br><br>
            
        <div class="dot">
            ...............................................................................
            </div>
    <div class="letter">
    <p>
        খোকা,<br>
        আমি তোর প্রতি কঠোর হয়েছি, তাই তোর কষ্ট হতো, না? কিন্তু বিশ্বাস কর, আমি যা করেছি তোকে আজকে এই অবস্থানে দেখার জন্য। যেদিন তোর মা চলে গেলো, সেদিন আমার দুনিয়ার সব আলো নিভে গিয়েছিল। ঐদিন আমি কাঁদতে পারিনি, তোদের কথা ভেবে। জানিস খোকা, আমি তোকে বড্ড ভালোবাসতাম। কিন্তু তোকে কখনো কাছে আসতে দেই নি। বাইরের পৃথিবীতে যদি তুই দুর্বল হয়ে পরিস! শোন, আমি যেদিন চলে যাবো, সেদিন কান্না করিস না। কান্না তোর অলংকার না! <br>ভালো থাকিস ।পারলে এই বাপ টাকে ক্ষমা করে দিস। ছোট ভাইটাকে দেখিস।<br>
            <br>
            
             ইতি,<br>
             বাবা   
            
        </p>
        <div class="dot">
        ...............................................................................<br>
        </div>
    </div>
<p>     
    শেষবারের মতন বাবার দিকে তাকিয়ে মন ভারী হয়ে উঠলো। এই মানুষটাকে সবসময় শুধু অবহেলাই দিয়েছি। অথচ মা চলে যাওয়ার পর থেকে সমস্ত ব্যথা-যন্ত্রণা, একাকীত্ব সব নিজের মধ্যে চেখেছেন বাবা। যাই বাইরে খবর দিয়ে আসি। তবে খেয়াল রাখবো কান্না যেনো না এসে যায়। আমি আর কাঁদবো না। <br>
    <br><br>
    ২৩/০১/১৬<br>
    লকারটি নিয়ে বসলাম। হয়তো শেষবারের জন্য। কম্বিনেশনটা এবার পরিবর্তন করতে হবে। সেইভ বাটনে চাপ দেওয়ার সময় গাল গড়িয়ে এক ফোটা জল পড়ল। এই এক ফোটার মাহাত্ম্য বোঝা বড্ড কঠিন। <br>
    
     
    </p>
</div>
</body>
</html>