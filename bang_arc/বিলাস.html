<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>বিলাস</title>
    <link rel="stylesheet" href="back1.css">
</head>
<body>
    <h1>বিলাস</h1>
    <h2>-ক্যাডেট নবীন(২৯৩৫)</h2>

    <div class="story">
        <p>
            আমার এখন আর বৃষ্টি ভাল্লাগে না। আকাশ কালো করা বিশাল মেঘের অশ্রুধারায় আর ভিজতে ইচ্ছা করে না। আরও ইচ্ছা করে না কান্নাগুলোকে বৃষ্টির পানিতে ডুবিয়ে কষ্টের অথৈ পাথারে পাড় করে দিতে। ইদানিং আর আকাশ কারো ভাল লাগে না রুপালী আভায় মোড়া কালো চাদরে জড়িয়ে বসে লুকিয়ে তারা গোনার পালা শেষ। কি করবো! কৃষকের স্বপ্নের আড়ালে মুখ লুকিয়ে লুকচুরির দিন কি আর আছে? পাকা ইঁচড়ের স্বাদ ধুয়ে আজ যে কোন ফ্লেভারে মুখ ডুবিয়েছে তা কে জানে? ঝরা বকুলের সুবাস আর কদমের সাদা হলুদ মায়ায় বাঁধা অবোধ মন আজ বাধ ভেঙে উত্তাল জোয়ারের মুখে নদীর বাঁকের মতো অস্থায়ী মাদকেই মত্ত। মনে রংধনুর সাত রঙ চোখে শুধু বেদনার নীল রঙ এই ধরা দেয়। সেই মায়ায় ভরা জোছনায় এখন গৃহত্যাগী হবার বাসনায় সুযোগ খুঁজতে ব্যাস্ত মন। তারপর মোবাইলের আলোয় চোখ ফেলে রেখে কি আর চাঁদের আলো দেখা যায়?এখন রাস্তায় বেরুলে পাশের গাছের দিকে চোখ না গেলেও সে ঠিক কোন পদ্মাবতীরই খোজ করে। আর যখন বিধাতা নিজ মহিমায় সেই কমল কে তার পল্বলে ঢেকে নেয় সেই হতভাগ্য তখন আবার মনক্ষুন্ন হয়ে ঠিক ই সেই আশ্রয়ে ফিরে এসে অপরুপ মোবাইল এ চোখ ফেরায়। অথচ এইতো কয়েক বছর আগেও আমার কানে গম খেতের পাশ দিয়ে যাবার সময়কার ঝনঝনানি সবচেয়ে সুমধুর শোনাত। কই আমি তো তখন তনয়ার খোঁজে দিন দিন গুমরে মরতাম না। চোখে কাঠগোলাপের চেয়ে কিছু সুন্দর ছিল না। আবার কাওকে কাঠগোলাপের সাথে তুলনা করার তাড়নাও কেও মনের ভিতর গেঁথে দিত না।  তবে কি এতদিন আমি আমি ছিলাম না নাকি দিন দিন আমি আর আমি নেই। মুখে কি তবে এতদিন স্বাদ ছিল না নাকি আজ মিথ্যে মধুর বিষে মুখ ক্লান্ত। কান কি আজই তবে নতুন শব্দে চিনল পৃথিবী ? চোখ কি নতুন করে ফোটার অপেক্ষায়? <br><br>

আজ এই কথাগুলো আমার নয়। আমার আমি হয়ে সকল সমবয়সীদের জন্যই একই কথা প্রযোজ্য। আজ অতি উন্নতির জুগের বলির পাঠা হয়ে আমরা আমাদের ইতিহাস সংস্কৃতি সহ সব কিছু হারিয়ে ফেললেতা কোনোমতেই উন্নতি বলা চলে না।তাই আমার নয় আজকের ফুল পাখি কিংবা চাঁদ ঝড় বৃষ্টি কোন কিছুর জন্যই নয়। কেবল নিজের যথার্থ অস্তিত্বের জন্য একবার ফিরে তাকান উচিত শৈশব এবং অতীতের দিকে। জাতে করে ভবিষ্যতের চাকা দ্রুত এবং মসৃণ হয়। ধন্যবাদ। <br><br>
এক যথার্থ আমার আমি কে খুঁজে পাওয়ার আশায়...... 

        </p>
    </div>
</body>
</html>