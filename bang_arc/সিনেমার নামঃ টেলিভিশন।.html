<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>চলচ্চিত্র পর্যালোচনা</title>
    <link rel="stylesheet" href="back1.css">
</head>
<body>
    <h1>চলচ্চিত্র পর্যালোচনা</h1>
    <h2>-ক্যাডেট মুস্তাকিম (২৯৯৩)</h2>
    <h3>সিনেমার নামঃ টেলিভিশন। <br>পরিচালকঃ মোস্তফা সারোয়ার ফারুকী। <br>মূল চরিত্রঃ চঞ্চল চৌধুরী, নুসরাত ইমরোজ তিশা, মোশাররফ করিম প্রমুখ। 
    </h3>
    <h4>দৈর্ঘ্যঃ ১০৭ মিনিট।</h4>

    <div class="story">
        <p>
            মানব জীবনের মূল উদ্দেশ্য কি? সকলের কাছেই কি মানবজনমের লক্ষ্য গন্তব্য ও পথচলা এক? নাকি একজনের চলা মানেই সকলের ভেড়ার পালের মতো সেই পথ অনুসরণ করা? আবার সেই পথ অনুসরণ করলেই যে সকলে তাদের নির্দিষ্ট লক্ষ্যে পৌঁছাবে তার ই বা নিশ্চয়তা কিসের? মানুষ ধর্মীয় গোড়ামিতে আচ্ছন্ন হয়ে অন্ধকারাচ্ছন্নতাকে ঘিরে নানা রকম বিচিত্র কর্মকান্ড, বিশ্বাস ও একটি আলাদা রাজ্যের ঘটনা ই। ‘টেলিভিশন’ নামক ছায়াছবির মূল উপপাদ্য, ধর্মীয় গোড়ামি মানুষকে অন্ধকারের রাজ্যে ঠেলে দেয়, তবে সেই ধর্মকে ঘিরেই গড়ে ওঠে সুখ-শান্তি-সমৃদ্ধির পরিবার ও সমাজ। এই ছবির মূল গল্প মানুষের বিশ্বাসকে নিয়ে। মানুষ কখনো আত্মবিশ্বাস, আত্মসম্মান ও মর্যাদার অস্তিত্ব নিয়ে প্রশ্ন করে না তবে খোদার অস্তিত্ব নিয়ে কারো নানান প্রশ্ন, কারো ভেতর আবার ভয়। বর্তমান আধুনিক বিশ্ব যখন এগিয়ে যাচ্ছে ঠিক তখনই বাংলাদশের চলচ্চিত্র জগতের ক্রান্তিলগ্নে ধ্রুপদীর আবির্ভাব মোস্তফা সারোয়ার ফারুকীর  ‘টেলিভিশন’। তর্ক সাপেক্ষে পরিচালকের শ্রেষ্ঠ কর্মগুলোর একটি। <br>
            <br>
শয়তানবন্দী ঐ বাক্স ধ্রুবক কিন্তু তার ব্যবহার বদলের সাথে কিভাবে ঐ ছবির চরিত্রগুলোর জীবনে নাটকীয় পরিবর্তন আসে তাই এ সিনেমার মূল জীবন্মুখী দৃশ্যপট। এ ছবিতে চেয়ারম্যানের ছেলের একদিকে প্রেম, অপরদিকে ধর্মভীরুতা এবং বাবার নিষেথাজ্ঞা। কোন পথে যাবে সে? ভেড়ার পাল থেকে আলাদা হওয়াটা কি বুদ্ধিমানের কাজ নাকি বাকি জীবন সেখানেই কাটানো ভালো, এমন জটিল প্রশ্ন দর্শক হৃদয়কে কৌতূহলী করে তুলবে। চঞ্চল চৌধুরী তার চিরচেনা চরিত্রের বাইরে এ ছবিতে অনবদ্য অভিনয় শৈলী প্রদর্শন করেছেন। মোশাররফ করিম ও নুসরাত ইমরোজ তিশা তাদের অভিনয়ে মুগ্ধ করেছেন সমগ্র সিনেমা জুড়ে। প্রতিটি সংলাপে তারা দেখিয়েছেন স্বীয় মুনশিয়ানা। ছবিতে যে শয়তানের বাক্স বা টেলিভিশন নিয়ে ধর্মভীরু মানুষের ভুলধারণা তা স্পষ্টভাবে ফুটিয়ে তোলা হয়েছে। চিত্রধারণও ছিল অভিনব ও প্রশংসনীয়। এই অসাধারণ সিনেমাটির পরতে পরতে সাজিয়ে রাখা নির্মম সত্য দর্শককে পুরো সময় জুড়ে আঁটকে রাখবে এক অবিনশ্বর মোহে। 
<br> <br>
কি এমন ঘটলো যে চেয়ারম্যান সাহেব ঘুরে যান, ভেঙে যায় তার আত্মবিশ্বাস? কি এমন ঘটে যে সেই শয়তানের বাক্সই তার চোখ থেকে জল ফেলতে বাধ্য করে অবশেষ? 


        </p>
    </div>
</body>
</html>